# Afhandelen klacht

Dit werkproces betreft het afhandelen van een klacht tegen de dienstverlening van de verhuurder. 

De klacht is al geregistreerd in het kader van het werkproces *Afhandelen contactmoment*. Daarbij is een interactie aangemaakt en een taak toegewezen aan het team of de medewerker die de klacht moet beoordelen. 

Het afhandelen bestaat uit het beoordelen van de klacht, het toewijzen en uitvoeren van vervolgacties en het controleren van de oplossing en het afsluiten van de klacht. In het geval de verhuurder al het redelijke heeft gedaan om de klacht op te lossen en de klager is nog niet tevreden, dan wordt de klager verwezen naar een externe instantie. 

Om de afhandeling van de klacht te kunnen monitoren, wordt voor elke klacht die in behandeling wordt genomen een leefbaarheidsdossier van het soort 'Klacht' aangemaakt. 

## Beoordelen klacht 
In deze stap beoordeelt u de klacht inhoudelijk en bepaalt u wat eventuele vervolgstappen zijn. Wanneer u besluit de klacht in behandeling te nemen, dan maakt u een leefbaarheidsdossier aan.

1. Navigeer naar het **Rolcentrum** . 
2. Klik op de activiteit **Mijn taken** of **Teamtaken**. 
3. In het geval van een teamtaak, selecteer dan de taak met de te beoordelen klacht, open de organisatortaak en selecteer uzelf in het veld **Medewerkercode**. Zodoende zien alle andere leden van u team dat u de taak in behandeling heeft genomen. 
4. Beoordeel de klacht inhoudelijk. Lees daartoe de notitie van de taak, open eventueel gerelateerde documenten en/of neem eventueel contact op de melder om meer informatie te verkrijgen.
5. In het geval u besluit de klacht niet in behandeling te nemen, voegt u een notitie toe aan de taak met uitleg waarom u de klacht niet in behandeling neemt en sluit u de taak door de **Status** te wijzigen in *Voltooid*. Maak eventueel een nieuwe interactie aan ter registratie van het contactmoment met de klager. 
6. In het geval u besluit de klacht wel in behandeling te nemen, maakt u vanuit de taak een leefbaarheidsdossier aan. Klik daartoe op **Verwerken** en kies voor **Leefbaarheidsdossier maken**. 
7. Het systeem vraagt welke rol het contact heeft binnen het leefbaarheidsdossier. Kies voor *Melder* en klik op **OK**. 
8. Het systeem toont een overzicht met leefbaarheidsdossiertypes. Selecteer type **KLACHT** en klik op **OK**.
9. Klik nogmaals op **OK**. 
10. Het systeem heeft een nieuwe dossier aangemaakt en gekoppeld aan de taak. Het nummer van het dossier wordt getoond in het veld **Leefbaarheidsdossiernr.** Navigeer naar het leefbaarheidsdossier via het veld **Leefbaarheidsdossiernr.** of via de menu-opties **Navigeren** en **Leefbaarheidsdossier**. 
11. Vul in de **Dossierstatus** en **Behandelend medewerker**.
12. Als er in het verleden contact is geweest met de melder over de inhoud van de klacht, kunt u de desbetreffende interactielogpost koppelen aan het dossier door te klikken op  het contactnummer in het veld **Melders** en daarna op **Navigeren** en **Interactielogposten**. Selecteer de juiste regel en klik op **Acties**, **Leefbaarheidsdossiernr.** en vervolgens op **Koppelen**.


## Toewijzen vervolgacties 
In deze stap voegt u eerst actieregels toe aan het dossier: één actieregel voor elke vervolgactie.  Dit doet u door de standaard processtappen toe te voegen die zijn gedefinieerd voor het afhandelen van klachten en/of door handmatig actieregels aan te maken. Vervolgens wijst u taken toe aan andere collega's die de vervolgacties moeten gaan uitvoeren. 

1. Open het **Leefbaarheidsdossier***. 
2. Klik op **Acties** en kies voor **Processtappen toevoegen**. Het systeem toont een overzicht met procestappensjablonen. Selecteer *Klacht* en klik op **OK**. Het systeem voegt nu de actieregels uit het geselecteerde sjabloon toe aan het dossier. 
3.  Controleer per actieregel de voorgestelde datum en pas deze datum eventueel aan. 
4. Voeg per actieregel eventueel een opmerking toe. Selecteer de regel, klik op *Nee* in de kolom **Opmerkingen**. Klik op **Kladblok** en type de opmerking.  De tekst die u hier invult zal automatisch gesplitst worden over verschillende regels.
5. Maak per actieregel een taak aan. Selecteer de regel, klik op **Beheren** en kies voor **Taak aanmaken**. Vul de **Omschrijving**, **Notities** en wijs de taak toe aan een medewerker of team. De nieuw aangemaakte taak wordt automatisch aan het dossier de actieregel gekoppeld.
6. U kunt ook een taak aanmaken die wordt gekoppeld aan het gehele dossier en niet aan een specifieke actieregel. Klik daartoe in het menu va het dossier op **Acties** en kies voor **Taak aanmaken**. Deze taak wordt automatisch gekoppeld aan het dossier.


## Uitvoeren vervolgacties 
In deze stap voert u één of meer vervolgacties uit t.b.v. het afhandelen van een klacht. Voor elke vervolgactie heeft u een taak toegewezen gekregen. Elke vervolgactie is gedefinieerd in de vorm van een actieregel in een leefbaarheidsdossier van het type 'KLACHT'. 

1. Navigeer naar het **Rolcentrum**. 
2. Klik op de activiteit **Mijn taken**
3. Selecteer de juiste taak en klik op **Bewerken**. In het tabblad **Gekoppelde activiteiten** ziet u aan welk dossier en eventueel aan welke actieregel uw taak is gekoppeld. 
4. Verander de **Status** van de taak in *In uitvoering*. 
5. Navigeer naar het leefbaarheidsdossier via het veld **Leefbaarheidsdossiernr.** of via de menu-opties **Navigeren** en **Leefbaarheidsdossier**. 
6. Voeg **Opmerkingen** toe aan het gehele dossier of aan de actieregel waarop uw taak betrekking heeft. 
7. Indien de vervolgactie vereist dat u een brief verstuurt, klikt u op **Nieuw** en **Worddocument** en kiest u  het briefsjabloon dat u wilt gebruiken. Beantwoord eventuele vragen. De brief is automatisch gekoppeld aan het leefbaarheidsdossier. 
8. Wanneer uw vervolgactie is voltooid, verander dan de **Actieregelstatus** van de dossieractieregel in *Voltooid* en selecteer eventueel een **Afhandelingsreden**.  Verander ook de **Status** van uw taak in *Voltooid*. U krijgt nu de vraag of u een interactielogpost wilt maken. Indien van toepassing doet u dit en vult u het leefbaarheidsdossiernummer en leefbaarheidsdossieractieregelnr. in.


## Controleren oplossing 
In deze stap controleert u, als behandelend medewerker van het dossier, of de klacht naar tevredenheid van de klager is opgelost. 

1. Navigeer naar het **Rolcentrum**. 
2. Klik op **Mijn leefbaarheidsdossiers**. 
3. Selecteer het juiste dossier dat n.a.v. de klacht is aangemaakt en klik op **Bewerken**. 
4. Controleer aan de hand van de uitgevoerde actieregels en per actie de bijbehorende taken, interactielogposten en ingevoerde opmerkingen of de klacht naar tevredenheid van de klager is opgelost. Interactielogposten die zijn gekoppeld aan het leefbaarheidsdossier kunt u inzien door aan de rechterzijde in het feitenblok op het blauwe getal achter **Interactielogposten** te drukken. 
5. In het geval de klager niet tevreden is, beoordeelt u of de verhuurder al het redelijke heeft gedaan om de klacht naar tevredenheid van de klager te verhelpen. Mocht dat niet het geval zijn, dan kunt u nieuwe actieregels aanmaken en bijbehorende taken toewijzen. 


## Verwijzen klager 
In het geval u van mening bent dat de verhuurder al het redelijke heeft gedaan om de klacht op te lossen en de klager is nog niet tevreden, dan neemt u contact op met de klager en verwijst u hem of haar naar een externe instantie. In deze stap bevestigt u die verwijzing in een brief aan de klager.  

1. Navigeer naar het **Rolcentrum**. 
2. Klik op **Mijn leefbaarheidsdossiers**. 
3. Selecteer het juiste dossier dat n.a.v. de klacht is aangemaakt en klik op **Bewerken**. 
4. Klik op **Nieuw** en **Worddocument** en kies het briefsjabloon dat u wilt gebruiken. Beantwoord eventuele vragen. De brief wordt automatisch gekoppeld aan het leefbaarheidsdossier.

## Afsluiten klacht 
 In deze stap sluit u het dossier dat is aangemaakt n.a.v. de klacht.  

1. Navigeer naar het **Rolcentrum**. 
2. Klik op **Mijn leefbaarheidsdossiers**. 
3. Selecteer het juiste dossier dat n.a.v. de klacht is aangemaakt en klik op **Bewerken**. 
4. Controleer of alle actieregels van het dossier zijn voltooid. Zo niet, verander dan de **Actieregelstatus** van de actieregels in *Voltooid* en selecteer eventueel een **Afhandelingsreden**.  
5. Controleer of alle aan het dossier gekoppelde taken zijn voltooid.  Zo niet, verander dan de **Status** van de taken in *Voltooid*. 
6. Verander de **Dossierstatus** naar *Voltooid*. Het systeem toont een overzicht met **Dossierafhandelingsredenen**. 
7. Selecteer de juiste reden en klik op **OK**. 


## Zie ook

[Afhandelen contactmoment](../afhandelen-contactmoment/)  
[Behandelen zaak](../behandelen-zaak/)  
[Beheren klantinformatie](../beheren-klantinformatie/)  
[Beoordelen verzoek geriefsverbetering/WMO](../beoordelen-verzoek-geriefsverbetering-WMO/)  
[Meten klanttevredenheid](../meten-klanttevredenheid/)
