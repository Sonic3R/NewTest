# Bewaken uitvoering onderhoudsorder

*[Klik hier](https://cegeka-dsabestpracticeprocessen.mavimcloud.com//Portal/code?id=3a8&view=Chart&maximize=true) voor de flowchart van dit werkproces (Ctrl+link om een nieuw browservenster te openen).*

In dit proces behandelen we hoe de status van de onderhoudsorder die door de leverancier wordt uitgevoerd kan worden bewaakt. 

## Bewaken uitvoering 

Wekelijks wordt hiervoor, per leverancier, een overzicht samengesteld met opdrachten die de komende periode (twee weken) moeten worden uitgevoerd. Voor het opstellen van de overzichten wordt gebruik gemaakt van de selectie-/filterfunctionaliteit. De overzichten worden verstuurd naar de leveranciers en er wordt een terugkoppeling verwacht. 

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Onderhoudsorders**. 
2. Stel een filter in via de filterfunctie ![filter icon](/assets/images/filter.png "filter icon"):
     - **Status** = 'Gegund'  
     - **Uiterste gereeddatum** = <h (ligt vóór de datum van vandaag)  
3. Nu heeft u een filter gezet op alle onderhoudsorders die gegund zijn aan de leverancier, waarbij de uiterste gereeddatum voor vandaag ligt. Deze opdrachten zouden dus uitgevoerd moeten zijn.  
4. Klik op **Pagina** en kies voor **Openen in Excel**. De lijst wordt nu geopend in Excel en kunt u (door filters in Excel te zetten) mailen naar de verschillende leveranciers. 
De kolommen die niet relevant zijn kunt u uiteraard in Excel verwijderen. 

## Aanpassen onderhoudsorder

Het is mogelijk om na het verstrekken van de order deze nog aan te passen/aan te vullen. Dit kan bijvoorbeeld gaan om extra informatie die de leverancier verstrekt n.a.v. het ontvangen/de uitvoering van de order, zoals extra opmerkingen of de uitvoeringsdatum/tijd. 

### Verwerken uitvoerdatum en -tijd

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Onderhoudsorders**. 
2. Open de betreffende onderhoudsorder en ga naar tabblad **Planning**.
3. Vul de velden **Afspraakdatum**, **Starttijd van** en **Starttijd tot**.  

### Verwerken van opmerking leverancier

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Onderhoudsorders**.
2. Open de betreffende onderhoudsorder en klik op **Proces | Aanvullende omschrijvingen**.
3. Klik op **Nieuw** en u komt op de pagina **Bewerken aanvullende omschrijvingen**.
4. Geef in het veld **Soortcode** aan om welke soort omschrijving het gaat. Als u de lijst met soortcodes opent ziet u welke soort omschrijvingen ook zichtbaar worden voor de klant en/of leverancier.  
5. Verwerk nu uw opmerking in het tekstveld. 

## Gereedmelden onderhoudsorder

Als de leverancier aangeeft klaar te zijn met zijn werkzaamheden, dan kunt u de onderhoudsorder technisch gereedmelden. Hierdoor is het mogelijk de onderhoudsorder aan de factuur te koppelen.

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Onderhoudsorders**.
2. Open de betreffende onderhoudsorder en klik op **Proces | Gereedmelden**. 
3. De pagina **Bewerken invoer datum/tijd technisch gereed** wordt getoond.  
4. Vul de datum in het veld **Datum technisch gereed** en klik op **OK**. 

De **Status** van de onderhoudsorder staat nu op 'Technisch gereed'. 

## Zie ook

[Beheren onroerend-goed-informatie](../beheren-onroerend-goed-informatie/)  
[Beheren collectief-object-informatie](../beheren-collectief-object-informatie/)  
[Uitvoeren inspectie naar staat eenheid](../uitvoeren-inspectie-naar-staat-eenheid/)  
[Uitvoeren inspectie-opdracht](../uitvoeren-inspectie-opdracht/)  
[Registreren onderhoudsverzoek](../registreren-onderhoudsverzoek/)  
[Samenstellen onderhoudsorders](../samenstellen-onderhoudsorders/)  
[Beoordelen ZAV-aanvraag](../beoordelen-zav-aanvraag/)  
