# Meten klanttevredenheid

Dit werkproces betreft het uitvoeren van onderzoek naar de tevredenheid van klanten t.a.v. de algemene dienstverlening van de verhuurder en t.a.v. de volgende drie specifieke soorten dienstverlening: 
- Afhandelen reparatieverzoek 
- Afhandelen huuropzegging 
- Nieuwe verhuring 

In deze werkinstructie wordt ervan uitgegaan dat het klanttevredenheidsonderzoek wordt uitgevoerd in samenwerking met KWH en dat u de populatie van het onderzoek aanlevert aan KWH via een daarvoor bestemde upload in het portaal van KWH. 

## Opzetten onderzoek 

Deze stap wordt niet ondersteund in Dynamics Empire.

## Genereren populatie
In deze stap genereert u de huurdergegevens die horen bij de populatie van het onderzoek. Hiervoor zijn vier standaard rapporten beschikbaar in Dynamics Empire, één rapport voor elk soort dienstverlening: 

- KWH - Overzicht algemene dienstverlening 
- KWH - Overzicht Reparaties 
- KWH - Overzicht Huur opzeggen 
- KWH - Woning zoeken - Nieuwe woning 

Elk rapport heeft zijn eigen opties en filtermogelijkheden. Door middel van het uitvoeren van een rapport genereert u een Excel-bestand met huurdergegevens: één regel per huurder en één kolom voor elke soort eigenschap van de huurders. 

KWH heeft een vaste set aan eigenschappen van huurders nodig om de huurder te kunnen benaderen voor het onderzoek, zoals: **VHE**, **geslacht**, **naam**, **adres**, **postcode**, **plaats**, **telefoon** en **e-mail**. Deze vaste set aan eigenschappen wordt vermeld in de gelijknamige vaste kolommen van elk Excel-bestand. 

Daarnaast biedt KWH u de mogelijkheid om zelf vier soorten eigenschappen van huurders te kiezen die gebruikt moeten worden voor de uitsplitsing van uw onderzoek. Elk Excel-bestand bevat naast de vaste kolommen ook een aantal extra kolommen die u kunt gebruiken voor de uitsplitsing, zoals: **Cluster**, **Rayon** of **OGE type**. Voordat u het Excel-bestand kunt uploaden via het portaal van KWH, moet u van de extra kolommen die u wilt gebruiken voor de uitsplitsing de kolomnamen wijzigen in **uitsplitsing1**, **uitsplitsing2**, **uitsplitsing3** of **uitsplitsing4** en de overige extra kolommen verwijderen uit het Excel-bestand.  

U genereert de huurdergegevens voor een onderzoek als volgt:
1. Navigeer via de zoekfunctionaliteit ![zoeken icon](/assets/images/zoeken.png "zoeken icon") naar het juiste KWH-rapport dat hoort bij de soort dienstverlening waarvoor u het onderzoek wil uitvoeren, en open het.
2. Vul de opties in.
3. Vul eventueel extra filters in als u de populatie wilt beperken.
4. Klik op **Verzenden naar** en kies voor **Microsoft Excel-document**. Dynamics Empire genereert een Excelbestand met de huurdergegevens die nodig zijn voor het onderzoek. 
5. Open het Excel-bestand. 
6. Pas de kolomnamen aan van de extra kolommen die u wilt gebruiken voor de uitsplitsing. Deze extra kolommen moeten de volgende kolomnamen krijgen: **uitsplitsing1**, **uitsplitsing2**, **uitsplitsing3** resp. **uitsplitsing4**. 
7. Verwijder de overige extra kolommen uit het Excel-bestand. 
8. Sla het gewijzigde Excel-bestand op (eventueel onder een andere naam). 

Vervolgens kunt u het Excel-bestand uploaden in het portaal van KWH. Dit valt buiten deze werkinstructie. 

## Uitvoeren onderzoek

Deze stap wordt niet ondersteund in Dynamics Empire. 

## Rapporteren klanttevredenheid

Deze stap wordt niet ondersteund in Dynamics Empire.

## Zie ook

[Afhandelen contactmoment](../afhandelen-contactmoment/)  
[Afhandelen klacht](../afhandelen-klacht/)  
[Behandelen zaak](../behandelen-zaak/)  
[Beheren klantinformatie](../beheren-klantinformatie/)  
[Beoordelen verzoek geriefsverbetering/WMO](../beoordelen-verzoek-geriefsverbetering-WMO/)  
