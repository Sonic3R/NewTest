# Inventariseren voorraad

Het is gebruikelijk om periodiek (bijvoorbeeld één keer per jaar) de aanwezige magazijnen te (her)inventariseren. Hierbij wordt de vastgelegde voorraadstand in Dynamics Empire vergeleken met hetgeen daadwerkelijk in de magazijnen aanwezig is. Het doel is om de voorraadstand in Dynamics Empire bij te werken, zodat deze één-op-één overeenkomt met wat er in de magazijnen aanwezig is en daarmee de waarde klopt en het inkoopvoorstel de juiste waarden geeft.

Uitgangspunt bij het inventarisatiedagboek is dat dit leeg moet zijn voordat er geïnventariseerd wordt. Als er nog regels bestaan moeten deze eerst verwijderd worden.

1. Navigeer via het zoekveld ![zoeken icon](/assets/images/zoeken.png "zoeken icon") naar de taak **Inventarisatiedagboeken**. 
2. Kies onder menu-item **Voorbereiden** voor de actie **Voorraad berekenen**. 
3. De gelijknamige pagina verschijnt. Vul hier de volgende velden: 
   - **Boekingsdatum**: Deze datum wordt automatisch gevuld met de huidige datum en kan indien nodig worden aangepast. 
   - **Documentnr.**: Geef hier een kenmerk op zoals bijv. 'Inventarisatie bus 1'.     
4. Voeg via het filter eventueel specifieke waarden op voor één of meerdere specifieke artikelen, of voor een specifiek magazijn. Als u dit niet doet worden alle aanwezige regels meegenomen in de berekening.
5. Klik op **OK**. De in Dynamics Empire bekende artikelaantallen worden berekend.  

## Verwerken inventarisatie

Het aantal artikelen per magazijn wordt nu weergegeven in het inventarisatiedagboek. In de kolom **Aantal (Berekend)** staat het bekende aantal artikelen vermeld.
>**Let op:** Als er negatieve correcties worden uitgevoerd, zullen de bedragen positief getoond worden! 
1. Geef in de kolom **Aantal (Inventarisatie)** de werkelijk getelde aantallen op.  
 
## Controleren inventarisatie

1. Navigeer via het zoekveld ![zoeken icon](/assets/images/zoeken.png "zoeken icon") naar de taak **Inventarisatiedagboeken**. 
2. Ga vanuit het inventarisatiedagboek naar **Testrapport** (onder **... | Acties | Boeken**). De pagina **Voorraad boeken-controle** wordt geopend.
3. Klik op **Afdrukken**. 
4. Het controlerapport wordt weergegeven, waarbij u ervoor kunt kiezen om dit te printen. 
 
## Boeken voorraadverschillen

1. Klik in het menu onder **Boeken/afdrukken** op **Boeken**.  
2. Op de melding 'Wilt u de dagboekregels boeken?' reageert u met een klik op **Ja**.  
3. Wanneer de boeking succesvol is verlopen krijgt u hiervan een bevestigingsmelding; klik op **OK**.  

## Zie ook

[Bestellen materialen](../bestellen-materialen/)  
[Distribueren materialen](../distribueren-materialen/)  
[Ontvangen materialen](../ontvangen-materialen/)  
[Beheren artikelinformatie](../beheren-artikelinformatie/)  
