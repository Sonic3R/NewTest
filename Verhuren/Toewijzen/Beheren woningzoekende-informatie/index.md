# Beheren woningzoekende-informatie

*[Klik hier](https://cegeka-dsabestpracticeprocessen.mavimcloud.com//Portal/code?id=2a1&view=Chart&maximize=true) voor de flowchart van dit werkproces (Ctrl+link om een nieuw browservenster te openen).*

Dit werkproces betreft het beheren van informatie over woningzoekenden. Best practice wordt deze informatie beheerd in de externe woonruimteverdeelsystemen waarmee Dynamics Empire is gekoppeld via de standaard VERA-WRV-koppeling. Nadat een woningzoekende in het externe woonruimteverdeelsysteem is geaccepteerd als kandidaat voor een gepubliceerde eenheid, dan wordt de informatie over die woningzoekende/kandidaat via de standaard VERA-WRV-koppeling naar Dynamics Empire gestuurd. 

Best practice is er één situatie waarin een woningzoekende/kandidaat rechtstreeks in Dynamics Empire wordt ingevoerd, namelijk in het geval van directe bemiddeling. In die situatie wordt een vrijgekomen eenheid niet gepubliceerd in het externe woonruimteverdeelsysteem, maar wordt de kandidaat rechtstreeks in Dynamics Empire ingevoerd, zodat hij aan de verhuuraanbieding kan worden gekoppeld. 

## Registreren huishouden

In deze stap registreert u een huishouden, met bijbehorende personen, dat kandidaat is voor een OG Eenheid die via directe bemiddeling wordt toegewezen. U begint met het registreren van de persoon die fungeert als contractant. Vervolgens maakt u voor die persoon een huishouden c.q. bedrijf aan. En ten slotte registreert u daar waar nodig en gewenst extra personen binnen het huishouden. 

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Contacten**. 
2. Klik op de bladwijzer **Contacten**. De lijst met bestaande contacten wordt getoond. 
3. Controleer of het huishouden met de betreffende personen al bestaat in Dynamics Empire. Als dat het geval is, hoeft u geen nieuw huishouden te registreren.  
4. Als het huishouden nog niet bestaat, klikt u op **Nieuw | +Nieuw**. Een lege contactkaart wordt geopend. 
5. Wijzig de **Soort** in 'Persoon'. 
6. Vul de **Initialen**, eventuele **Tussenvoegsels** en **Achternaam** van de hoofdaanvrager in. 
7. Navigeer nu via het menu naar **Persoonlijke gegevens**. 
8. Vul de persoonlijke gegevens van de contractant in die nodig zijn voor de nieuwe verhuring (zoals geboortedatum en aanhefcode) en sluit de kaart met persoonlijke gegevens. 
9. Kies in het menu voor de actie **Nieuw huishouden c.q. bedrijf voor persoon**. 
10. Selecteer de rol 'CONTRACT' ('Contractant') en klik op **OK**. Een nieuwe contactkaart wordt geopend met de gegevens van het huishouden dat u zojuist heeft aangemaakt. Op tabblad **Rollen** wordt de persoon vermeld die u vlak hiervoor heeft aangemaakt. De naam en aanhefcode van het huishouden worden automatisch afgeleid van de naam en aanhefcode van de contractant. 
11. Als u nog een persoon wil toevoegen aan het huishouden (bijvoorbeeld een mede-contractant, inwoner of contactpersoon), dan klikt u op de actie **Nieuw persoon voor huishouden/bedrijf**. 
12. Selecteer de rol die deze extra persoon heeft binnen dit huishouden en klik op **OK**. Een nieuwe contactkaart wordt geopend met de gegevens van de extra persoon. Standaard heeft deze extra persoon dezelfde initialen, tussenvoegsels en achternaam als het huishouden. 
13. Vul de **Initialen**, eventuele **Tussenvoegsels** en **Achternaam** van de extra persoon in. 
14. Navigeer naar de **Persoonlijke gegevens**. 
15. Vul de persoonlijke gegevens van de extra persoon in die nodig zijn voor de nieuwe verhuring en sluit de kaart met persoonlijke gegevens.  
16. Sluit de contactkaart van de extra persoon. U keert terug naar de contactkaart van het huishouden. 
17. Herhaal de voorgaande stappen voor elke extra persoon die u wilt registreren binnen het huishouden.

## Registreren inschrijving 

Deze stap wordt best practice uitgevoerd in het externe woonruimteverdeelsysteem en wordt om die reden niet beschreven in deze werkinstructie. 

## Registreren urgentieaanvraag 

Deze stap wordt best practice uitgevoerd in het externe woonruimteverdeelsysteem en wordt om die reden niet beschreven in deze werkinstructie. 

## Activeren urgentie 

Deze stap wordt best practice uitgevoerd in het externe woonruimteverdeelsysteem en wordt om die reden niet beschreven in deze werkinstructie. 

## Vervallen urgentie 

Deze stap wordt best practice uitgevoerd in het externe woonruimteverdeelsysteem en wordt om die reden niet beschreven in deze werkinstructie. 

## Wijzigen huishoudgegevens 

Deze stap wordt best practice uitgevoerd in het externe woonruimteverdeelsysteem en wordt om die reden niet beschreven in deze werkinstructie. 

## Uitschrijven woningzoekende 

Deze stap wordt best practice uitgevoerd in het externe woonruimteverdeelsysteem en wordt om die reden niet beschreven in deze werkinstructie. 

## Zie ook

[Publiceren eenheid](../publiceren-eenheid)  
[Selecteren kandidaten](../selecteren-kandidaten)  
[Toewijzen eenheid](../toewijzen-eenheid)  
