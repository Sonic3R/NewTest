# Beoordelen verzoek geriefsverbetering/WMO

Dit werkproces betreft het beoordelen van verzoeken tot het realiseren van geriefsverbeteringen en het beoordelen van verzoeken tot het realiseren van WMO-aanpassingen.  
*Geriefsverbeteringen* zijn aanpassingen van de woning met als doel het verhogen van het woongenot van de bewoners. Verzoeken tot geriefsverbetering worden ingediend door de huurders.   
*WMO-aanpassingen* zijn aanpassingen van de woning met als doel om een bewoner met beperkingen in staat te stellen goed in de woning te kunnen wonen, zoals bijvoorbeeld een traplift of aanpassingen om een woning rolstoeltoegankelijk te maken. Verzoeken tot WMO-aanpassingen kunnen bij de verhuurder worden ingediend door de gemeente of door de huurder. 

## Plannen inspectie

In deze stap plant u een inspectie om te inventariseren welke onderhoudstaken uitgevoerd moeten worden om de gevraagde aanpassingen te realiseren. Daartoe maakt u eerst een onderhoudsverzoek aan voor de betreffende OG Eenheid en plant vervolgens een inspectie binnen dat onderhoudsverzoek. 
1. Navigeer via de zoekfunctionaliteit ![zoeken icon](/assets/images/zoeken.png "zoeken icon") naar de lijst **OG Eenheden**.
2. Zoek en selecteer de OG Eenheid waarop het verzoek tot geriefsverbetering of WMO-aanpassingen betrekking heeft. 
3. Klik op **Nieuw** en kies voor **Onderhoudsverzoek**. De pagina **Onderhoudsverzoekkaart** wordt geopend. 
4. Selecteer de waarde 'WMO aanpassing' of 'Woningverbetering' in het veld **Onderhoudstype**.
5. Vul een korte omschrijving van de aangevraagde woningaanpassing in het veld **Omschrijving** in. 
6. Navigeer via het menu naar **Aanvullende omschrijvingen** om eventueel aanvullende omschrijvingen aan te maken, of ga daarheen via de link achter het gelijknamige veld in feitenblok **Onderhoudsverzoekgegevens** onder **Algemeen**. 
7. Betreft het een WMO-aanvraag die is ingediend door een vertegenwoordiger van de gemeente, selecteer dan het betreffende contact in veld **Nr. melder** op tabblad **Melder**. 
8. Navigeer naar de pagina met **Inspectieafspraken**: via het menu of via de link in het gelijknamige veld in feitenblok **Onderhoudsverzoekgegevens** onder **Algemeen**.  
9. Klik op **Nieuw** (tweemaal).
10. Klik op **Verwerken** en kies voor **Inspectieafspraak plannen**. 
11. Selecteer de **Datum** waarop de inspectie wordt uitgevoerd. 
12. Selecteer een tijdsblok op de regel van de inspecteur die de inspectie gaat uitvoeren. 
13. Klik op **OK**. De inspectieafspraak is aangemaakt. 

## Opvragen offerte

In deze stap vraagt u een offerte aan bij een leverancier voor de realisatie van de benodigde aanpassingen in de woning. Deze stap is alleen nodig als voor de benodigde onderhoudstaken geen vaste taakprijzen bekend zijn. Als er wel vaste taakprijzen bekend zijn, dan worden zowel de kosten als het door te belasten bedrag automatisch bepaald door de onderhoudstaken die tijdens de inspectie zijn aangemaakt. 

Zie voor deze stap het werkproces **[Inkopen PO/VGO](../inkopen-PO-VGO/)**.

## Voorstellen eenmalige aanpassingskosten

In deze stap communiceert u een voorstel aan de aanvrager waarin het bedrag wordt vermeld dat eenmalig aan de aanvrager zal worden doorbelast zodra de aangevraagde aanpassingen daadwerkelijk worden gerealiseerd. 
1. Navigeer via de zoekfunctionaliteit ![zoeken icon](/assets/images/zoeken.png "zoeken icon") naar de lijst **OG Eenheden**.
2. Zoek en selecteer de OG Eenheid waarop het verzoek tot geriefsverbetering of WMO-aanpassingen betrekking heeft. De detailpagina van de OG Eenheid wordt geopend. 
3. Klik op de link **Onderhoudsverzoek** in het feitenblok **Status**. 
4. Selecteer het onderhoudsverzoek met de omschrijving die was ingevoerd in stap *Plannen inspectie*. 
5. Op het tabblad **Onderhoudstaken** worden de onderhoudstaken vermeld die zijn aangemaakt tijdens de inspectie. In de kolom **Bedrag doorbelasting incl. BTW** staat per onderhoudstaak vermeld wat het bedrag is dat eenmalig aan de aanvrager wordt doorbelast. 
6. Klik op **Acties** en kies voor **Word-document**. Selecteer de juiste brief met een voorstel voor eenmalige doorbelasting aan de melder.

## Voorstellen huurprijsaanpassing

In deze stap communiceert u een voorstel aan de aanvrager waarin het bedrag wordt vermeld waarmee de nettohuur van het huurcontract tussentijds zal worden verhoogd, zodra de aangevraagde aanpassingen daadwerkelijk worden gerealiseerd. Dit bedrag moet handmatig worden bepaald op basis van de kosten van de onderhoudstaken die tijdens de inspectie zijn aangemaakt. 
1. Navigeer via de zoekfunctionaliteit ![zoeken icon](/assets/images/zoeken.png "zoeken icon") naar de lijst **OG Eenheden**.  
2. Zoek en selecteer de OG Eenheid waarop het verzoek tot geriefsverbetering of WMO-aanpassingen betrekking heeft. De detailpagina van de OG Eenheid wordt geopend. 
3. Klik op de link **Onderhoudsverzoek** in het feitenblok **Status**. 
4. Selecteer het onderhoudsverzoek met de omschrijving die was ingevoerd in stap *Plannen inspectie*. 
5. Op het tabblad **Onderhoudstaken** worden de onderhoudstaken vermeld die zijn aangemaakt tijdens de inspectie. In de kolom **Bedrag (LV)** staat per onderhoudstaak vermeld wat het bedrag is dat de verhuurder eenmalig moet betalen aan degene die de betreffende taak uitvoert. Bereken de som van deze bedragen. 
6. Bepaal op basis van de uitkomst het bedrag waarmee de nettohuur van het huurcontract wordt verhoogd.  
7. Klik op **Acties** en kies voor **Word-document**. Selecteer de juiste brief met een voorstel voor tussentijdse huurprijsaanpassing aan de huurder.

## Zie ook

[Afhandelen contactmoment](../afhandelen-contactmoment/)  
[Afhandelen klacht](../afhandelen-klacht/)  
[Behandelen zaak](../behandelen-zaak/)  
[Beheren klantinformatie](../beheren-klantinformatie/)  
[Meten klanttevredenheid](../meten-klanttevredenheid/)
