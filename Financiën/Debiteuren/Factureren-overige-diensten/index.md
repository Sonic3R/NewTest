# Factureren overige diensten

In dit werkproces worden de diensten gefactureerd die geen betrekking hebben op onderhoud, periodieke huur of het verkopen van onroerend goed.

## Maak factuur voor niet-verhuurgerelateerde diensten

Wanneer u een factuur aan wilt maken voor niet-verhuurgerelateerde zaken kunt u hier een verkoopfactuur voor aanmaken. 

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Verkoopfacturen** en klik op **+Nieuw**. Er wordt een nieuwe verkoopfactuur aangemaakt. 
2. Vul of muteer de volgende velden (op verschillende tabbladen):
	- **Klantnaam**
	- **Boekingsomschrijving**: Het onderwerp van de factuur.
	- **Boekingsdatum**
	- **Vervaldatum**: De datum waarop de factuur betaald dient te zijn.
	- **Code transactiewijze**: De wijze waarop de factuur betaald wordt. 
3. Vul of muteer de volgende velden in de factuurregel:
	- **Soort**: 'Grootboekrekening'.
	- **Nr.**: Grootboek waarop de kosten geboekt dienen te worden. 
	- **Btw- productboekingsgroep**: De btw-soort die van toepassing is.
	- **Omschrijving**: De omschrijving van de kosten. Deze omschrijving wordt meegegeven in het grootboek en wordt getoond op de factuur. 
	- **Aantal**: '1'.
	- **Eenheidsprijs Excl. btw**
	 - **Dimensiewaardenvelden**: Velden die eindigen met het woord '-code' zijn velden waar dimensies (zoals afdelingsdimensie of clusterdimensie) gevuld kunnen worden. Afhankelijk van op welke grootboekrekening de kosten geboekt worden zijn deze velden verplicht om in te vullen.  

## Boeken en versturen niet-verhuurgerelateerde factuur

Nadat u de factuurgegevens gevuld heeft kunt u de verkoopfactuur boeken en versturen. 

1. Kies voor **Boeken en verzenden**. 
2. Klik op **...** achter **Document verzenden naar** en kies in het veld **E-mail** voor **Ja (standaardinstellingen gebruiken)**. Klik op **Ok**, klik op **Ja**. 
3. De factuur wordt geboekt en er wordt een e-mail met bijlage klaargezet die u kunt versturen. 

## Maak factuur voor verhuurgerelateerde diensten

Wanneer u een factuur aan wilt maken voor verhuurgerelateerde zaken kunt u hier een verhuurfactuur voor aanmaken. 

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Verhuurfacturen** en klik op **Nieuw**. Er wordt een nieuwe verhuurfactuur aangemaakt. 
2. Vul of muteer de volgende velden:
	- **Klantnaam**
	- **Boekingsomschrijving**: Het onderwerp van de factuur.
	- **Boekingsdatum**
	- **Vervaldatum**: De datum waarop de factuur betaald dient te zijn.
	- **Transactiewijze**: De wijze waarop de factuur betaald wordt. 
3. Vul of muteer de volgende velden in de factuurregel
	- **Soort**: 'Element'.
	- **Eenheidnr.**
	- **Contractvolgnr.**: Maak dit veld leeg.
	- **Nr.**: Elementnummer waarop de kosten geboekt moeten worden.
	- **Btw-productboekingsgroep**: De btw-soort die van toepassing is.
	- **Omschrijving**: De omschrijving van de kosten. Deze omschrijving wordt meegegeven in het grootboek en wordt getoond op de factuur. 
	- **Eenheidsprijs Excl. btw**

## Boeken en versturen verhuurgerelateerde factuur

Nadat u de factuurgegevens gevuld heeft kunt u de verkoopfactuur boeken en versturen. 

1. Kies voor **Boeken en afdrukken**. Klik op **Verzenden naar**. Kies voor **PDF-document**. 
3. Sla het PDF-document op en verstuur het document via de post of per e-mail.

## Zie ook

[Beheren rekening courant debiteuren](../beheren-rekening-courant-debiteuren/)  
[Crediteren overige diensten](../crediteren-overige-diensten/)  
[Factureren afrekening](../factureren-afrekening/)  
[Factureren onderhoudsdiensten](../factureren-onderhoudsdiensten/)  
[Factureren verkoop onroerend goed](../factureren-verkoop-onroerend-goed/)  
[Periodiek factureren huurovereenkomst](../periodiek-factureren-huurovereenkomst/)  
