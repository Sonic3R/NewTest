# Rappelleren klant

Deze werkinstructie betreft het werkproces voor het rappelleren van klanten in het kader van de jaarlijkse huurverhoging. De verhuurder is conform de wet verplicht om een aangetekende rappelbrief te sturen naar de klant die een huurcontract heeft waarvan de nettohuur m.i.v. de huurverhogingsdatum is verhoogd, maar waarbij die klant na de huurverhogingsdatum niet de nieuwe nettohuur betaalt. De originele huurverhogingsbrief dient als bijlage bij de rappelbrief te worden meegestuurd. Een klant heeft niet de nieuwe nettohuur betaald als ten minste één prolongatiefactuur die betrekking heeft op een prolongatieperiode na de huurverhogingsdatum, na de vervaldatum niet of niet volledig is betaald.

Als de klant zelf al bezwaar had gemaakt tegen de jaarlijkse huurverhoging, hoeft de verhuurder de klant niet te rappelleren. Ook als de nettohuur van het huurcontract van de klant niet is verhoogd op de huurverhogingsdatum, hoeft de verhuurder de klant niet te rappelleren.

## Genereren rappelbrief

In deze stap selecteert u de klanten die voor rappellering in aanmerking komen en genereert u per klant een rappelbrief met bijbehorende huurverhogingsbrief.
1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Huurverhoging - Bezwaarprocedure**.
2. Kies voor de actie/functie **Selectie huurverhogingsbezwaarprocedure**. Een pagina genaamd **HVH-bezwaarprocedure** met verschillende opties en filtermogelijkheden wordt geopend.
3. Vul optie **Indexeringsdatumfilter** met de huurverhogingsdatum (bijvoorbeeld *1-7-2020*). 
4. Pas eventueel de waarde van optie **Vervaldatum vóór** aan. 
5. Vul eventueel één of meer uitsluitingen in. 
6. Vul eventueel één of meer filters in. 
7. Klik op **OK**. 

Op de lijst **Huurverhoging - Bezwaarprocedure** worden alle klanten getoond die zijn geselecteerd voor de rappelprocedure en/of die zelf bezwaar hebben gemaakt tegen de jaarlijkse huurverhoging. In de kolom '**Rappelbrief** wordt aangegeven of de klant is geselecteerd voor de rappelprocedure.

8. Selecteer een klant die is geselecteerd voor de rappelprocedure en kies voor de actie **Afdrukken**, **Rappelbrief**. Een pagina met opties voor de rappelbrief wordt geopend. 
9. Klik de optie **Huurverhogingsdocument** aan en kies voor **Verzenden naar** - **PDF-document**. 
11. Een pagina met opties voor de huurverhogingsdocument wordt geopend. Selecteer de **Huurverhogingsbatchnaam** waarmee de oorspronkelijke huurverhogingsbrief was gegenereerd. 
12. Selecteer de juiste documentdatum. 
13. Klik op **Verzenden naar** en kies voor **PDF-document**. 
14. Sla de rappelbrief op onder een zelf te kiezen naam en op een zelf te kiezen locatie. 
15. Sla de huurverhogingsbrief op onder een zelf te kiezen naam en op een zelf te kiezen locatie. 

## Versturen rappelbrief

In deze stap verstuurt u de rappelbrief. Deze stap wordt buiten Dynamics Empire uitgevoerd. 


## Zie ook

[Afhandelen huurverhogingsbezwaren](../afhandelen-huurverhogingsbezwaren/)  
[Bepalen huurverhogingsbeleid](../bepalen-huurverhogingsbeleid/)  
[Uitvoeren jaarlijkse huurverhoging](../uitvoeren-jaarlijkse-huurverhoging/)  
[Uitvoeren tussentijdse huuraanpassing](../uitvoeren-tussentijdse-huuraanpassing/)  
[Voorbereiden jaarlijkse huurverhoging](../voorbereiden-jaarlijkse-huurverhoging/)  
