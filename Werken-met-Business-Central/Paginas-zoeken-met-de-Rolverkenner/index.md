# Pagina's zoeken met de Rolverkenner

U kunt een overzicht krijgen van alle zakelijke functies die beschikbaar zijn voor uw rol en voor andere rollen als u nog een stap verder gaat. We noemen dit functieoverzicht de **Rolverkenner**.

Elk element in de rolverkenner is een actie waarmee een pagina wordt geopend. Dienovereenkomstig kunt u de rolverkenner ook gebruiken als middel om te navigeren in Business Central.

U kunt de rolverkenner op verschillende manieren openen:  
- vanuit het Rolcentrum en alle lijstpagina's via de toetscombinatie **Shift+F12**
- vanuit het venster **Vertel me wat u wilt doen** (op te roepen via Alt+Q, of via de knop ![zoeken icon](/assets/images/menu.png "zoeken icon") rechts in de adresbalk) via de link onderin: **Probeer het uit**.

Om een overzicht te krijgen van de zakelijke functies die, naast uw eigen functies, beschikbaar zijn voor alle andere rollen, kiest u de knop **Alles verkennen**, bovenaan op de pagina waarop de rolverkenner wordt weergegeven.

## Verzamelpunten in de rolverkenner uitvouwen/samenvouwen

De acties waarmee pagina's worden geopend, zijn georganiseerd onder verzamelpunten die zijn genoemd naar de functies of toepassingsgebieden (bijvoorbeeld 'Startpagina', 'Inkoop', 'Instelling en extensies'). Elk verzamelpunt kan afzonderlijk worden samen- of uitgevouwen door op de naam te klikken. U kunt het ook voor alle verzamelpunten tezamen doen, via de opties rechts boven in het scherm.

Is er sprake van hoofd- en subniveaus, dan drukt u op de toetsen **Ctrl+Shift** terwijl u de actie **Uitvouwen** of **Samenvouwen** in de rechterbovenhoek kiest als u een verzamelpunt op het hoogste niveau en alle onderliggende verzamelpunten wilt uitvouwen/samenvouwen.
